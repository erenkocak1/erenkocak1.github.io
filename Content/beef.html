<p><strong>BeEF (Browser Exploitation Framework)</strong>, web tarayıcılarını hedef alarak saldırılar gerçekleştirmek amacıyla kullanılan bir <em>sızma testi aracıdır</em>.</p>
<p><img src="https://static.wixstatic.com/media/6a4a49_6f3c12944baa4ec0b48253987af33f38~mv2.png/v1/fill/w_609,h_192,al_c,lg_1,q_85/6a4a49_6f3c12944baa4ec0b48253987af33f38~mv2.png" alt="" /></p>
<p>Bu araç, tarayıcı güvenlik açıklarını istismar ederek hedef bilgisayarlarda veya ağlarda daha fazla bilgi edinmek ve sistemleri kontrol altına almak için kullanılır.</p>
<p>BeEF, genellikle beyaz şapkalı hackerlar ve güvenlik uzmanları tarafından, sistemlerin güvenlik açıklarını tespit etmek ve bu açıkları kapatmak amacıyla kullanılır. Ancak kötü niyetli kişiler de bu aracı kullanabilir.</p>
<p>BeEF, özellikle tarayıcı tabanlı saldırıları hedef alır ve kullanıcının tarayıcısında çalışan bir JavaScript kodu ile başlar. Bu kod genellikle oltalama (phishing) veya zararlı bir web sitesi üzerinden kurbana enjekte edilir.</p>
<p>Başarılı bir şekilde bir kullanıcının tarayıcısı ele geçirildiğinde, saldırgan BeEF aracılığıyla bu tarayıcı üzerinde çeşitli komutlar çalıştırabilir. Örneğin, klavye hareketlerini izlemek, ekran görüntüleri almak, kullanıcının tarayıcı çerezlerini çalmak gibi işlemler gerçekleştirilebilir; hangi portların açık olduğunu ve diğer ağ bilgilerini öğrenebilir.</p>

<!-- Video Buraya Gömüldü -->
<h3>BeEF Framework Kurulum Videosu</h3>
<iframe width="800" height="450" src="https://www.youtube.com/embed/oSHL6MBChHM" frameborder="0" allowfullscreen></iframe>
